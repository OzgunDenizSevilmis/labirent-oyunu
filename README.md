Bir labirent üzerinde yol bulma uygulamasını gerçekleştirmeniz istenmektedir. Uygulamada labirent
olarak 8x8 boyutlarında matrisler kullanılacaktır. Her bir labirent için giriş noktasından çıkış noktasına
sadece bir yol bulunmaktadır. Bu yolu otomatik bulan programı yazmanız istenmektedir. Programa
verilen labirentlerde duvar olan matris hücrelerin değeri 1 yol olan matris hücrelerinin değeri ise 0 ile
kodlanmış iki boyutlu diziler şeklindedir. Yol bulma programında mevcut hücrenin sağ, sol, alt ve üst
hücreleri karşılaştırılarak açık olan bir sonraki hücre bulunacaktır. Çıkışa ulaşılıncaya kadar geçilen
hücre sayısı çıkış yolunun uzunluğu olarak gösterilecektir. Her labirentin giriş noktası matrisin [0][0]
numaralı hücresidir. Labirentin çıkış noktası ise [7][7] numaralı hücresidir. Yol bulma işlemi için
labirent sınıfını yazmanız istenmektedir. Labirent sınıfında sağ, sol, alt ve üst hücreler sınıfın
field’larını oluşturmaktadır. Mevcut hücrenin komşu hücreler ile ilişkisini kontrol ederek bir sonraki
adımda hangi hücreye geçeceğini bulmak ve toplam yol uzunluğunu hesaplamak için metotlar
yazmanız gerekmektedir.
